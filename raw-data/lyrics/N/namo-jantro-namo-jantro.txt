
নমো    যন্ত্র, নমো-- যন্ত্র, নমো-- যন্ত্র, নমো-- যন্ত্র!

তুমি    চক্রমুখরমন্দ্রিত,   তুমি   বজ্রবহ্নিবন্দিত,

তব     বস্তুবিশ্ববক্ষোদংশ ধ্বংসবিকট দন্ত ॥

তব     দীপ্ত-অগ্নি-শত-শতঘ্নী-বিঘ্নবিজয় পন্থ।

তব     লৌহগলন শৈলদলন অচলচলন মন্ত্র ॥

কভু    কাষ্ঠলোষ্ট্র-ইষ্টক দৃঢ় ঘনপিনদ্ধ কায়া,

কভু    ভূতল-জল-অন্তরীক্ষ-লঙ্ঘন লঘু মায়া।

তব     খনি-খনিত্র-নখ-বিদীর্ণ ক্ষিতি বিকীর্ণ-অন্ত্র।

তব     পঞ্চভূতবন্ধনকর ইন্দ্রজালতন্ত্র ॥
