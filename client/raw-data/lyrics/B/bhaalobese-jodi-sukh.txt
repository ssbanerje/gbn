
ভালোবেসে যদি সুখ নাহি    তবে কেন,

তবে কেন মিছে ভালোবাসা।

মন দিয়ে মন পেতে চাহি।    ওগো কেন,

ওগো, কেন মিছে এ দুরাশা॥

হৃদয়ে জ্বালায়ে বাসনার শিখা,    নয়নে সাজায়ে মায়ামরীচিকা,

শুধু    ঘুরে মরি মরুভূমে।   ওগো, কেন

ওগো, কেন মিছে এ পিপাসা॥

আপনি যে আছে আপনার কাছে,

নিখিল জগতে কী অভাব আছে।

আছে    মন্দ সমীরণ, পুষ্পবিভূষণ,

কোকিলকূজিত কুঞ্জ।

বিশ্বচরাচর লুপ্ত হয়ে যায়--  এ কী ঘোর প্রেম অন্ধরাহু-প্রায়

জীবন যৌবন গ্রাসে।    তবে কেন,

তবে কেন মিছে এ কুয়াশা॥
