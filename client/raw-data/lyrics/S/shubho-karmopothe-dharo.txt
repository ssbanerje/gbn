
শুভ     কর্মপথে ধর' নির্ভয় গান।

সব      দুর্বল সংশয় হোক অবসান।

চির-    শক্তির নির্ঝর নিত্য ঝরে

লহ'          সে অভিষেক ললাট'পরে।

তব     জাগ্রত নির্মল নূতন প্রাণ

ত্যাগব্রতে নিক দীক্ষা,

বিঘ্ন হতে নিক শিক্ষা--

নিষ্ঠুর সঙ্কট দিক সম্মান।

দুঃখই হোক তব বিত্ত মহান।

চল' যাত্রী, চল' দিনরাত্রি--

কর' অমৃতলোকপথ অনুসন্ধান।

জড়তাতামস হও উত্তীর্ণ,

ক্লান্তিজাল কর' দীর্ণ বিদীর্ণ--

দিন-অন্তে অপরাজিত চিত্তে

মৃত্যুতরণ তীর্থে কর' স্নান ॥
